VÄLISKOHAKÄÄNDED
Väliskohakääneteks on alale-, alal- ja alaltütlev kääne. Nende ülesanneteks on näidata ruumilisi tunnuseid: suunda, paika ja lähtekohta.


ALALEÜTLEV
Kellele? Millele? Kuhu?

[[IMG1]]

Alaleütlev kääne näitab:
1) Sihtkohta:
Sugulased sõitsid Saksamaale.
Mari sõitis välismaale.

2) Tähtaega:
Esmaspäevale lükatud koosolek algas kell 8.

3) Adressaati:
Tädi rääkis onule reisist.
Mari rääkis Jürile kõik ausalt ära.

4) Seisundit:
Lapse nägu läks naerule, kui vanemad koju jõudsid.

5) Kogejat:
Isale ei meeldinud kinos nähtud film.
Mulle meeldib siin elada

6) Kedagi/midagi, kellele tegevus on suunatud:
Lapsed loodavad oma vanematele.
Ta lootis sõpradele.


ALALÜTLEV
Kellel? Millel? Kus?

[[IMG2]]

Alaleütlev kääne näitab:
1) Asukohta:
Lillevaas oli laual.
Mari elab juba kolmandat aastat välismaal.

2) Toimumisaega:
Reedel toimub ekskursioon.
Nad sõidavad neljapäeval maale.

3) Seisundit:
Naerul näoga ootas laps vanemaid.

4) Omajat:
Antonil on kaks last.
Tüdrukul on ilus kleit.

5) Vahendit:
Vanaisa mängib kitarril keerukaid muusikapalu.


ALALTÜTLEV
Kellelt? Millelt? Kust?

[[IMG3]]

Alaltütlve kääne näitab:
1) Lähtekohta:
Lillevaasi võeti laualt ära.

2) Isikut, kellelt tegevus pärineb:
Võta temalt töövihik.
Sain sõbrannalt uue raamatu.

3) Omadust või tunnust:
Andres on kasvult väike.
Olga on välimuselt korralik.
Sveta on iseloomult rahulik.

4) Tegevustüüpi:
Karl on elukutselt tuletõrjuja.
Liina on hariduselt jurist.
