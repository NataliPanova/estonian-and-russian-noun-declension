EESTI KEELE KÄÄNDED

Eesti keele käändsõnade käänamistabelid
[[IMG1]]
[[IMG2]]

Käändsõna põhivormid:
• ainsuse nimetav
• ainsuse omastav
• ainsuse osastav
• lühike sisseütlev
• mitmuse omastav
• mitmuse osastav

Ainsuse ja mitmuse omastav on aluseks teiste vormide moodustamisel:

• ainsuse omastava alusel moodustatakse:
→ ainsuse käänded alates pikast sisseütlevast
→ mitmuse nimetav

• mitmuse omastava alusel moodustatakse:
→ mitmuse käänded alates sisseütlevast

Sõnade põhivorme leitakse sõnastikust.
Teised vormid moodustatakse nii: võetakse vajaliku põhivormi tüvi ja lisatakse sellele vormi tunnus, mida soovitakse moodustada. Tunnused on käändsõna vormide tabelites.

[[IMG3]]
[[IMG4]]

Kui tunnusel on mitu varianti, valitakse sobiv variant põhivormi tunnuse järgi (näiteks naabrite → naabrites, tubade → tubades, õnnelike → õnnelikes).

---Lühike mitmuse osastav---

Lühike mitmuse osastav vorm esineb tavaliselt sõnadel, millel ainsuse osastavas puudub tunnus (Ø). Mitmuse osastava tunnuse variant (e/i/u) sõltub ainsuse osastava vormi viimasest häälikust (a, e, i, u). Kui sõna lõpeb kaashäälikuga, on oluline ka esimese silbi häälik.

Et moodustada lühikest mitmuse osastavat vormi, asendatakse ainsuse osastava viimast hääliku mitmuse osastava tunnusega (näiteks lehte → lehti).

[[IMG5]]